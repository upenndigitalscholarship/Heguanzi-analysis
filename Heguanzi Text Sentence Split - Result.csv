Line,Section,Chapter,Sentences,Ethics and Virtue,Harmony and Interconnectedness,Governance and Leadership,Wisdom and Spiritualis,Strategy and Warfare,Tradition and Ancestry,Fate and Destiny,Healing and Well-being,Knowledge and Education
1,卷上,博選第一,王鈇非一世之器者，厚德隆俊也,,,,,,,,,
2,卷上,博選第一,道凡四稽：一曰天，二曰地，三曰人，四曰命,,,,,,,,,
3,卷上,博選第一,權人有五至：一曰伯己，二曰什己，三曰若己，四曰廝役，五曰徒隸,,,,,,,,,
4,卷上,博選第一,所謂天者，物理情者也，所謂地者，常弗去者也，所謂人者，惡死樂生者也，所謂命者，靡不在君者也,,,,,,,,,
5,卷上,博選第一,君也者，端神明者也，神明者，以人為本者也，人者，以賢聖為本者也，賢聖者，以博選為本者也，博選者，以五至為本者也,,,,,,,,,
6,卷上,博選第一,故北面而事之，則伯己者至，先趨而後息，先問而後默，則什己者至，人趨己趨，則若己者至，憑几據杖，指麾而使，則匀役者至，樂嗟苦咄，則徒隸之人至矣,,,,,,,,,
7,卷上,博選第一,故帝者與師處，王者與友處，亡主與徒處,,,,,,,,,
8,卷上,博選第一,故德萬人者謂之雋，德千人者謂之豪，德百人者謂之英,,,,,,,,,
9,卷上,博選第一,德音者，所謂聲也，未聞音出而響過其聲者也,,,,,,,,,
10,卷上,博選第一,貴者有知，富者有財，貧者有身,,,,,,,,,
11,卷上,博選第一,信符不合，事舉不成,,,,,,,,,
12,卷上,博選第一,不死不生，不斷不成,,,,,,,,,
13,卷上,博選第一,計功而償，權德而言，王鈇在此，孰能使營,,,,,,,,,
14,卷上,著希第二,道有稽，德有據,,,,,,,,,
15,卷上,著希第二,人主不聞要，故耑與運堯，而無以見也,,,,,,,,,
16,卷上,著希第二,道與德館，而無以命也，義不當格，而無以更也,,,,,,,,,
17,卷上,著希第二,若是置之，雖安非定也,,,,,,,,,
18,卷上,著希第二,端倚有位，名號弗去,,,,,,,,,
19,卷上,著希第二,故希人者無悖其情，希世者無繆其賓,,,,,,,,,
20,卷上,著希第二,文禮之野，與禽獸同則，言語之暴，與蠻夷同謂,,,,,,,,,
21,卷上,著希第二,夫君子者，易親而難狎，畏禍而難卻，嗜利而不為非，時動而不苟作,,,,,,,,,
22,卷上,著希第二,體雖安之，而弗敢處，然後禮生；心雖欲之，而弗敢信，然後義生,,,,,,,,,
23,卷上,著希第二,夫義節欲而治，禮反情而辨者也，故君子弗徑情而行也,,,,,,,,,
24,卷上,著希第二,夫亂世者，以麤智為造意，以中險為道，以利為情，若不相與同惡，則不能相親，相與同惡，則有相憎,,,,,,,,,
25,卷上,著希第二,說者言仁，則以為誣，發於義，則以為誇，平心而直告之，則有弗信,,,,,,,,,
26,卷上,著希第二,故賢者之於亂世也，絕豫而無由通，異類而無以告，苦乎哉,,,,,,,,,
27,卷上,著希第二,賢人之潛亂世也，上有隨君，下無直辭，君有驕行，民多諱言,,,,,,,,,
28,卷上,著希第二,故人乖其誠，能士隱其實情，心雖不說，弗敢不譽,,,,,,,,,
29,卷上,著希第二,事業雖弗善，不敢不力，趨舍雖不合，不敢弗從,,,,,,,,,
30,卷上,著希第二,故觀賢人之於亂世也，其慎勿以為定情也,,,,,,,,,
31,卷上,夜行第三,天文也，地理也，月刑也，日德也，四時檢也，度數節也，陰陽氣也,,,,,,,,,
32,卷上,夜行第三,五行業也，五政道也，五音調也，五聲故也，五味事也，賞罰約也,,,,,,,,,
33,卷上,夜行第三,此皆有驗，有所以然者，隨而不見其後，迎而不見其首,,,,,,,,,
34,卷上,夜行第三,成功遂事，莫知其狀,,,,,,,,,
35,卷上,夜行第三,圖弗能載，名弗能舉,,,,,,,,,
36,卷上,夜行第三,強為之說曰：芴乎芒乎，中有象乎，芒乎芴乎，中有物乎，窅乎冥乎，中有精乎,,,,,,,,,
37,卷上,夜行第三,致信究情，復反無貌，鬼見，不能為人業,,,,,,,,,
38,卷上,夜行第三,故聖人貴夜行,,,,,,,,,
39,卷上,天則第四,聖王者，有聽微決疑之道，能屏讒，權實，逆淫辭，絕流語，去無用，杜絕朋黨之門，嫉妒之人，不得著明，非君子術數之士莫得當前,,,,,,,,,
40,卷上,天則第四,故邪弗能奸，禍不能中,,,,,,,,,
41,卷上,天則第四,彼天地之以無極者，以守度量，而不可濫，日不踰辰，月宿其，當名服事，星守弗去，弦望晦朔，終始相巡，踰年累歲，用不縵縵，此天之所柄以臨斗者也,,,,,,,,,
42,卷上,天則第四,中參成位，四氣為政，前張後極，左角右鉞，九文循理，以省官眾，小大畢舉,,,,,,,,,
43,卷上,天則第四,先無怨讎之患，後無毀名敗行之咎,,,,,,,,,
44,卷上,天則第四,故其威上際下交，其澤四被而不鬲,,,,,,,,,
45,卷上,天則第四,天之不違，以不離一，天若離一，反還為物,,,,,,,,,
46,卷上,天則第四,不創不作，與天地合德，節璽相信，如月應日,,,,,,,,,
47,卷上,天則第四,此聖人之所以宜世也,,,,,,,,,
48,卷上,天則第四,知足以滑正，略足以恬禍，此危國之不可安，亡國之不可存也,,,,,,,,,
49,卷上,天則第四,故天道先貴覆者，地道先貴載者，人道先貴事者，酒保先貴食者,,,,,,,,,
50,卷上,天則第四,待物也，領氣時也，生殺法也,,,,,,,,,
51,卷上,天則第四,循度以斷，天之節也,,,,,,,,,
52,卷上,天則第四,地而守之，分民而部之,,,,,,,,,
53,卷上,天則第四,寒者得衣，饑者得食，冤者得理，勞者得息，聖人之所期也,,,,,,,,,
54,卷上,天則第四,夫裁衣而知擇其工，裁國而知索其人，此固世之所公哉,,,,,,,,,
55,卷上,天則第四,同而後可以見天，異而後可以見人，變而後可以見時，化而後可以見道,,,,,,,,,
56,卷上,天則第四,臨利而後可以見信，臨財而後可以見仁，臨難而後可以見勇，臨事而後可以見術數之士,,,,,,,,,
57,卷上,天則第四,九皇之制，主不虛王，臣不虛貴階級,,,,,,,,,
58,卷上,天則第四,尊卑名號，自君吏民，次者無國，歷寵歷錄，副所以付授，與天人參相結連，鉤攷之具不備故也,,,,,,,,,
59,卷上,天則第四,下之所逜，上之可蔽，斯其離人情而失天節者也,,,,,,,,,
60,卷上,天則第四,緩則怠，急則困，見閒則以奇相御，人之情也,,,,,,,,,
61,卷上,天則第四,舉以八極，信焉而弗信，天之則也,,,,,,,,,
62,卷上,天則第四,差繆之閒，言不可合，平不中律，月望而晨月毀於天，珠蛤蠃蚌虛于深渚，上下同離也,,,,,,,,,
63,卷上,天則第四,未令而知其為，未使而知其往，上不加務而民自盡，此化之期也,,,,,,,,,
64,卷上,天則第四,使而不往，禁而不止，上下乖謬者，其道不相得也,,,,,,,,,
65,卷上,天則第四,上統下撫者，遠眾之慝也，陰陽不接者，其理無從相及也，算不相當者，人不應上也,,,,,,,,,
66,卷上,天則第四,符節亡此，曷曾可合也，為而無害，成而不敗，一人唱而萬人和，如體之從心，此政之期也,,,,,,,,,
67,卷上,天則第四,蓋毋錦杠悉動者，其要在一也,,,,,,,,,
68,卷上,天則第四,未見不得其而能除其疾也,,,,,,,,,
69,卷上,天則第四,文武交用而不得事實者，法令放而無以梟之謂也,,,,,,,,,
70,卷上,天則第四,舍此而按之彼者，曷曾可得也,,,,,,,,,
71,卷上,天則第四,冥言易，而如言難,,,,,,,,,
72,卷上,天則第四,故父不能得之於子，而君弗能得之於臣,,,,,,,,,
73,卷上,天則第四,已見天之所以信於物矣，未見人之所信於物也,,,,,,,,,
74,卷上,天則第四,捐物任勢者，天也，捐物任勢，故莫能宰而不天,,,,,,,,,
75,卷上,天則第四,夫物故曲可改人可使,,,,,,,,,
76,卷上,天則第四,法章物而不自許者，天之道也,,,,,,,,,
77,卷上,天則第四,以為奉教陳忠之臣，未足恃也,,,,,,,,,
78,卷上,天則第四,故法者，曲制，官備，主用也,,,,,,,,,
79,卷上,天則第四,舉善不以窅窅，拾過不以冥冥,,,,,,,,,
80,卷上,天則第四,決此，法之所貴也,,,,,,,,,
81,卷上,天則第四,若礱磨不用，賜物雖詘，有不效者矣,,,,,,,,,
82,卷上,天則第四,上下有閒，於是設防知蔽並起,,,,,,,,,
83,卷上,天則第四,故政在私家而弗能取，重人掉權而弗能止，賞加無功而弗能奪，法廢不奉而弗能立,,,,,,,,,
84,卷上,天則第四,罰行於非其人而弗能絕者，不與其民之故也,,,,,,,,,
85,卷上,天則第四,夫使百姓釋己而以上為心者，教之所期也,,,,,,,,,
86,卷上,天則第四,八極之舉，不能時贊，故可壅塞也,,,,,,,,,
87,卷上,天則第四,昔者有道之取政，非於耳目也,,,,,,,,,
88,卷上,天則第四,夫耳之主聽，目之主明,,,,,,,,,
89,卷上,天則第四,一葉蔽目，不見太山，兩豆塞耳，不聞雷霆,,,,,,,,,
90,卷上,天則第四,道開而否，未之聞也,,,,,,,,,
91,卷上,天則第四,見遺不掇，非人情也,,,,,,,,,
92,卷上,天則第四,信情脩生，非其天誅，逆夫人僇，不勝任也,,,,,,,,,
93,卷上,天則第四,為成求得者，事之所期也,,,,,,,,,
94,卷上,天則第四,為之以民，道之要也,,,,,,,,,
95,卷上,天則第四,唯民知極，弗之代也,,,,,,,,,
96,卷上,天則第四,此聖王授業，所以守制也,,,,,,,,,
97,卷上,天則第四,彼教苦故民行薄，失之本故爭於末,,,,,,,,,
98,卷上,天則第四,人有分於處，處有分於地，地有分於天，天有分於時，時有分於數，數有分於度，度有分於一,,,,,,,,,
99,卷上,天則第四,天居高而耳卑者，此之謂也,,,,,,,,,
100,卷上,天則第四,故聖王天時人之地之雅無牧能因無功多,,,,,,,,,
101,卷上,天則第四,尊君卑臣，非計親也，任賢使能，非與處也,,,,,,,,,
102,卷上,天則第四,水火不相入，天之制也,,,,,,,,,
103,卷上,天則第四,明不能照者，道弗能得也，規不能包者，力弗能挈也,,,,,,,,,
104,卷上,天則第四,自知慧出，使玉化為環玦者，是政反為滑也,,,,,,,,,
105,卷上,天則第四,田不因地形，不能成穀，為化不因民，不能成俗,,,,,,,,,
106,卷上,天則第四,嚴疾過也，喜怒適也，四者已仞，非師術也,,,,,,,,,
107,卷上,天則第四,形嗇而亂益者，勢不相牧也,,,,,,,,,
108,卷上,天則第四,德與身存亡者，未可以取法也,,,,,,,,,
109,卷上,天則第四,昔宥世者，未有離天人而能善與國者也,,,,,,,,,
110,卷上,天則第四,先王之盛名，未有非士之所立者也,,,,,,,,,
111,卷上,天則第四,過生於上，罪死於下,,,,,,,,,
112,卷上,天則第四,濁世之所以為俗也，一人乎，一人乎，命之所極也,,,,,,,,,
113,卷上,環流第五,有一而有氣，有氣而有意，有意而有圖，有圖而有名，有名而有形，有形而有事，有事而有約,,,,,,,,,
114,卷上,環流第五,約決而時生，時立而物生,,,,,,,,,
115,卷上,環流第五,故氣相加而為時，約相加而為期，期相加而為功，功相加而為得失，得失相加而為吉凶，萬物相加而為勝敗,,,,,,,,,
116,卷上,環流第五,莫不發於氣，通於道，約於事，正於時，離於名，成於法者也,,,,,,,,,
117,卷上,環流第五,法之在此者謂之近，其出化彼謂之遠,,,,,,,,,
118,卷上,環流第五,近而至故謂之神，遠而反故謂之明,,,,,,,,,
119,卷上,環流第五,明者在此，其光照彼，其事形此，其功成彼,,,,,,,,,
120,卷上,環流第五,從此化彼者法也，生法者我也，成法者彼也,,,,,,,,,
121,卷上,環流第五,生法者，日在而不厭者也,,,,,,,,,
122,卷上,環流第五,生成在己，謂之聖人,,,,,,,,,
123,卷上,環流第五,惟聖人究道之情，唯道之法，公政以明,,,,,,,,,
124,卷上,環流第五,斗柄東指，天下皆春，斗柄南指，天下皆夏，斗柄西指，天下皆秋，斗柄北指，天下皆冬,,,,,,,,,
125,卷上,環流第五,斗柄運於上，事立於下，斗柄指一方，四塞俱成,,,,,,,,,
126,卷上,環流第五,此道之用法也,,,,,,,,,
127,卷上,環流第五,故日月不足以言明，四時不足以言功,,,,,,,,,
128,卷上,環流第五,一為之法，以成其業，故莫不道,,,,,,,,,
129,卷上,環流第五,一之法立，而萬物皆來屬,,,,,,,,,
130,卷上,環流第五,法貴如言，言者萬物之宗也,,,,,,,,,
131,卷上,環流第五,是者，法之所與親也，非者，法之所與離也,,,,,,,,,
132,卷上,環流第五,是與法親故強，非與法離故亡，法不如言故亂其宗,,,,,,,,,
133,卷上,環流第五,故生法者命也，生於法者亦命也,,,,,,,,,
134,卷上,環流第五,命者自然者也,,,,,,,,,
135,卷上,環流第五,命之所立，賢不必得，不肖不必失,,,,,,,,,
136,卷上,環流第五,命者，挈己之文者也,,,,,,,,,
137,卷上,環流第五,故有一日之命，有一年之命，有一時之命，有終身之命,,,,,,,,,
138,卷上,環流第五,終身之命，無時成者也，故命無所不在，無所不施，無所不及,,,,,,,,,
139,卷上,環流第五,時或後而得之命也，既有時有命，引其聲合之名，其得時者成命日調，引其聲合之名，其失時者精神俱亡命日乖,,,,,,,,,
140,卷上,環流第五,時命者，唯聖人而後能決之,,,,,,,,,
141,卷上,環流第五,夫先王之道備然，而世有困君，其失之謂者也,,,,,,,,,
142,卷上,環流第五,故所謂道者，無已者也，所謂德者，能得人者也,,,,,,,,,
143,卷上,環流第五,道德之法，萬物取業,,,,,,,,,
144,卷上,環流第五,無形有分，名曰大孰,,,,,,,,,
145,卷上,環流第五,故東西南北之道踹然，其為分等也,,,,,,,,,
146,卷上,環流第五,陰陽不同氣，然其為和同也；酸鹹甘苦之味相反，然其為善均也；五色不同采，然其為好齊也；五聲不同均，然其可喜一也,,,,,,,,,
147,卷上,環流第五,故物無非類者，動靜無非氣者，是故有人將，得一人氣吉，有家將，得一家氣吉，有國將，得一國氣吉,,,,,,,,,
148,卷上,環流第五,其將凶者反此,,,,,,,,,
149,卷上,環流第五,故同之謂一，異之謂道,,,,,,,,,
150,卷上,環流第五,相勝之謂埶，吉凶之謂成敗,,,,,,,,,
151,卷上,環流第五,賢者萬舉而一失，不肖者萬舉而一得，其冀善一也，然則其所以為者不可一也,,,,,,,,,
152,卷上,環流第五,知一之不可一也，故貴道,,,,,,,,,
153,卷上,環流第五,空之謂一，無不備之謂道，立之謂氣，通之謂類,,,,,,,,,
154,卷上,環流第五,氣之害人者謂之不適，味之害人者謂之毒,,,,,,,,,
155,卷上,環流第五,夫社不塜，則不成霧,,,,,,,,,
156,卷上,環流第五,氣故相利相害也，類故相成相敗也,,,,,,,,,
157,卷上,環流第五,積往生跂，工以為師，積毒成藥，工以為醫,,,,,,,,,
158,卷上,環流第五,美惡相飾，命曰復周，物極則反，命曰環流,,,,,,,,,
159,卷上,道端第六,天者，萬物所以得立也，地者，萬物所以得安也,,,,,,,,,
160,卷上,道端第六,故天定之，地處之，時發之，物受之，聖人象之,,,,,,,,,
161,卷上,道端第六,夫寒溫之變，非一精之所化也，天下之事，非一人之所能獨知也，海水廣大，非獨仰一川之流也,,,,,,,,,
162,卷上,道端第六,是以明主之治世也，急於求人，弗獨為也，與天與地，建立四維，以輔國政，鉤繩相布，銜橛相制，參偶具備，立位乃固，經氣有常理，以天地動，逆天時不祥，有祟事，不仕賢，無功必敗，出究其道，入窮其變，張軍衛外，禍反在內，所備甚遠，賊在所愛,,,,,,,,,
163,卷上,道端第六,是以先王置士也，舉賢用能，無阿於世,,,,,,,,,
164,卷上,道端第六,仁人居左，忠臣居前，義臣居右，聖人居後,,,,,,,,,
165,卷上,道端第六,左法仁，則春生殖，前法忠，則夏功立，右法義，則秋成熟，後法聖，則冬閉藏,,,,,,,,,
166,卷上,道端第六,先王用之，高而不墜，安而不亡，此萬物之本，天地之門戶，道德之益也，此四大夫者，君之所取於外也,,,,,,,,,
167,卷上,道端第六,君者，天也,,,,,,,,,
168,卷上,道端第六,天不開門戶，使下相害也，進賢受上賞，則下不相蔽，不待事人賢士顯不蔽之功，則任事之人莫不盡忠，鄉曲慕義，化坐自端，此其道之所致德之所成也,,,,,,,,,
169,卷上,道端第六,本出一人，故謂之天，莫不受命，不可為名，故謂之神,,,,,,,,,
170,卷上,道端第六,至神之極，見之不忒，匈乖不惑，務正一國,,,,,,,,,
171,卷上,道端第六,一國之刑，具在於身,,,,,,,,,
172,卷上,道端第六,以身老世，正以錯國，服義行仁，以一王業,,,,,,,,,
173,卷上,道端第六,夫仁者，君之操也，義者，君之行也，忠者，君之政也，信者，君之教也，聖人者，君之師傅也,,,,,,,,,
174,卷上,道端第六,君道知人，臣術知事,,,,,,,,,
175,卷上,道端第六,故臨貨分財使仁，犯患應難使勇，受言結辭使辯，慮事定計使智，理民處平使謙，賓奏贊見使禮，用民獲眾使賢，出封越境適絕國使信，制天地御諸侯使聖,,,,,,,,,
176,卷上,道端第六,夫仁之功，善與不爭，下不怨上，辯士之功，釋怨解難，智士之功，事至而治，難至而應，忠臣之功，正言直行，矯拂王過，義臣之功，存亡繼絕，救弱誅暴，信臣之功，正不易言，貞謙之功，廢私立公，禮臣之功，尊君卑臣，賢士之功，敵國憚之，四境不侵，聖人之功，定制於冥冥，求至欲得，言聽行從，近親遠附，明達四通，內有挾度，然後有以量人,,,,,,,,,
177,卷上,道端第六,富者觀其所予，足以知仁，貴者觀其所舉，足以知忠，觀其大，長不讓少，貴不讓賤，足以知禮達，觀其所不行，足以知義，受官任治，觀其去就，足以知智，迫之不懼，足以知勇，口利辭巧，足以知辯，使之不隱，足以知信，貧者觀其所不取，足以知廉，賤者觀其所不為，足以知賢，測深觀天，足以知聖,,,,,,,,,
178,卷上,道端第六,第不失次，理不相舛，近塞遠閉，備元變成，明事知分，度數獨行，無道之君，任用么麼，動即煩濁，有道之君，任用俊雄，動則明白，二者先定素立，白蔘明起，氣榮相宰，上合其符，下稽其實,,,,,,,,,
179,卷上,道端第六,時君遇人有德，君子至門，不言而信，萬民附親，遇人暴驕，萬民離流，上下相疑，復而如環，日夜相橈，諫者弗受，言者危身，無從聞過，故大臣偽而不忠,,,,,,,,,
180,卷上,道端第六,是以為人君親其民如子者，弗召自來,,,,,,,,,
181,卷上,道端第六,故曰：有光卒於美名，不施而責，弗受而求親，故曰：有殃卒於不祥,,,,,,,,,
182,卷上,道端第六,夫長者之事其君也，調而和之，士於純厚，引而化之，天下好之，其道日從，故卒必昌,,,,,,,,,
183,卷上,道端第六,夫小人之事其君也，務蔽其明，塞其聽，乘其威，以灼熱人，天下惡之，其崇日凶，故卒必敗，禍及族人,,,,,,,,,
184,卷上,道端第六,此君臣之變，治亂之分，興壞之關梁，國家之閱也,,,,,,,,,
185,卷上,道端第六,逆順利害，由此出生,,,,,,,,,
186,卷上,道端第六,凡可無學而能者，唯息與食也,,,,,,,,,
187,卷上,道端第六,故先王傳道以相效屬也，賢君循成法，後世久長，惰君不從，當世滅亡,,,,,,,,,
188,卷上,近迭第七,龐子問鶡冠子曰：聖人之道何先？鶡冠子曰：先人,,,,,,,,,
189,卷上,近迭第七,龐子曰：人道何先？鶡冠子曰：先兵,,,,,,,,,
190,卷上,近迭第七,龐子曰：何以舍天而先人乎？鶡冠子曰：天高而難知，有福不可請，有禍不可避，法天則戾,,,,,,,,,
191,卷上,近迭第七,地廣大深厚，多利而鮮威，法地則辱,,,,,,,,,
192,卷上,近迭第七,時舉錯代，更無一，法時則貳,,,,,,,,,
193,卷上,近迭第七,三者不可以立化樹俗，故聖人弗法,,,,,,,,,
194,卷上,近迭第七,龐子曰：陰陽何若？鶡冠子曰：神靈威明與天合，勾萌動作與地俱，陰陽寒暑與時至,,,,,,,,,
195,卷上,近迭第七,三者聖人存則治，亡則亂，是故先人富則驕，貴則嬴,,,,,,,,,
196,卷上,近迭第七,兵者百歲不一用，然不可一日忘也，是故人道先兵,,,,,,,,,
197,卷上,近迭第七,龐子曰：先兵柰何？鶡冠子曰：兵者禮義忠信也,,,,,,,,,
198,卷上,近迭第七,龐子曰：願聞兵義,,,,,,,,,
199,卷上,近迭第七,鶡冠子曰：失道故敢以賤逆貴，不義故敢以小侵大,,,,,,,,,
200,卷上,近迭第七,龐子曰：用之柰何？鶡冠子曰：行枉則禁，反正則舍，是故不殺降人，主道所高，莫貴約束，得地失信，聖王弗據，倍言負約，各將有故,,,,,,,,,
201,卷上,近迭第七,龐子曰：弟子聞之曰：地大者國實，民眾者兵強，兵強者先得意於天下,,,,,,,,,
202,卷上,近迭第七,今以所見合所不見，蓋殆不然,,,,,,,,,
203,卷上,近迭第七,今大國之兵，反詘而辭窮，禁不止令不行之故何也？鶡冠子曰：欲知來者察往，欲知古者察今,,,,,,,,,
204,卷上,近迭第七,擇人而用之者王，用人而擇之者亡，逆節之所生，不肖侵賢命曰凌，百姓不敢言命曰勝,,,,,,,,,
205,卷上,近迭第七,今者所問，子慎勿言,,,,,,,,,
206,卷上,近迭第七,夫地大國富，民眾兵強，曰足士有餘力而不能以先得志於天下者，其君不賢而行驕溢也,,,,,,,,,
207,卷上,近迭第七,不賢則不能無為而不可與致焉，驕則輕敵，輕敵則與所私謀其所不知為，使非其在力欲取勝於非其敵，不計終身之患，樂須臾之說,,,,,,,,,
208,卷上,近迭第七,是故國君被過聽之謗醜於天下，而謀臣負濫首之責于敵國,,,,,,,,,
209,卷上,近迭第七,敵國乃責則卻，卻則說者羞其弱,,,,,,,,,
210,卷上,近迭第七,萬賤之直，不能撓一貴之曲,,,,,,,,,
211,卷上,近迭第七,國被伸創，其發則戰，戰則是使元元之民往死，邪臣之失莿也,,,,,,,,,
212,卷上,近迭第七,過生於上，罪死於下，讎既外結，諸侯畜其罪則，危覆社稷，世主懾懼寒心，孤立不伐,,,,,,,,,
213,卷上,近迭第七,此人二國之難不解，君立不復悔曩郵過謀徙計易濫首不足蓋以累重滅門殘疾族,,,,,,,,,
214,卷上,近迭第七,公謝天下以讓敵國，不然則戰道不絕國，創不息,,,,,,,,,
215,卷上,近迭第七,大乎哉，夫弗知之害，悲乎哉，其禍之所極,,,,,,,,,
216,卷上,近迭第七,此倚貴離道少人自有之咎也,,,,,,,,,
217,卷上,近迭第七,是故師未發軔，而兵可迭也,,,,,,,,,
218,卷上,近迭第七,今大國之君不聞先聖之道而易事，群臣無明佐之大數而有滑正之碎智，反義而行之，逆德以將之，兵詘而辭窮，令不行，禁不止，又奚足怪哉,,,,,,,,,
219,卷上,近迭第七,龐子曰：何若滑正之智？鶡冠子曰：法度無以櫢意為摸，聖人按數循法尚有不全，是故人不百其法者，不能為天下主,,,,,,,,,
220,卷上,近迭第七,今無數而自因，無法而自備，循無上聖之檢而斷於己明，人事雖備，將尚何以復百己之身乎,,,,,,,,,
221,卷上,近迭第七,主知不明，以貴為道，以意為法，牽時誑世，逜下蔽上，使事兩乖，養非長失，以靜為擾，以安為危，百姓家困，人怨禍孰大焉,,,,,,,,,
222,卷上,近迭第七,若此者，北走之日，后知命亡,,,,,,,,,
223,卷上,近迭第七,龐子曰：以人事百法柰何？鶡冠子曰：蒼頡作法，書從甲子，成史李官，蒼頡不道，然非蒼頡文墨不起，縱法之載於圖者，其於以喻心達意揚道之所謂，乃纔居曼之十分一耳,,,,,,,,,
224,卷上,近迭第七,故知百法者桀雄也，若隔無形，將然未有者知萬人也,,,,,,,,,
225,卷上,近迭第七,無萬人之智者，智不能棲世學之上,,,,,,,,,
226,卷上,近迭第七,龐子曰：得奉嚴教，受業有閒矣，退師謀言，弟子愈恐,,,,,,,,,
227,卷上,度萬第八,龐子問鶡冠子曰：聖與神謀，道與人成，願聞度神慮成之要柰何,,,,,,,,,
228,卷上,度萬第八,鶡冠子曰：天者神也，地者形也，地濕而火生焉，天燥而水生焉,,,,,,,,,
229,卷上,度萬第八,法猛刑頗則神濕，神濕則天不生水，音□故聲倒則形燥，形燥則地不生火,,,,,,,,,
230,卷上,度萬第八,水火不生，則陰陽無以成氣，度量無以成制，五勝無以成埶，萬物無以成類,,,,,,,,,
231,卷上,度萬第八,百業俱絕，萬生皆困，濟濟混混，孰知其故,,,,,,,,,
232,卷上,度萬第八,天人同文，地人同理，賢不肖殊能，故上聖不可亂也，下愚不可辯也,,,,,,,,,
233,卷上,度萬第八,陰陽者氣之正也，天地者形神之正也，聖人者德之正也，法令者四時之正也,,,,,,,,,
234,卷上,度萬第八,故一義失此，萬或亂彼，所失甚少，所敗甚眾,,,,,,,,,
235,卷上,度萬第八,所謂天者，非是蒼蒼之氣之謂天也，所謂地者，非是膞膞之土之謂地也,,,,,,,,,
236,卷上,度萬第八,所謂天者，言其然物而無勝者也，所謂地者，言其均物而不可亂者也,,,,,,,,,
237,卷上,度萬第八,音者其謀也，聲者其事也,,,,,,,,,
238,卷上,度萬第八,音者天之三光也，聲者地之五官也,,,,,,,,,
239,卷上,度萬第八,形神調，則生理脩,,,,,,,,,
240,卷上,度萬第八,夫生生而倍其本，則德專己知無道，上亂天文，下滅地理，中絕人和，治漸終始，故聽而無聞，視而無見，白晝而闇,,,,,,,,,
241,卷上,度萬第八,有義而失謚，失謚而惑，責人所無，必人所不及,,,,,,,,,
242,卷上,度萬第八,相史於既而不盡其愛，相區於成而不索其實,,,,,,,,,
243,卷上,度萬第八,虛名相高，精白為黑，動靜組轉，神絕復逆，經氣不類，形離正名，五氣失端，四時不成,,,,,,,,,
244,卷上,度萬第八,過生於上，罪死於下，有世將極，驅馳索禍，開門逃福，賢良為笑，愚者為國，天咎先見，菑害並雜，人孰兆生，孰知其極,,,,,,,,,
245,卷上,度萬第八,見日月者不為明，聞雷霆者不為聰，事至而議者不能使變無生,,,,,,,,,
246,卷上,度萬第八,故善度變者觀本，本足則盡，不足則德必薄兵必老，其孰能以褊材為褒德博義者哉,,,,,,,,,
247,卷上,度萬第八,其文巧武果而姦不止者，生於本不足也,,,,,,,,,
248,卷上,度萬第八,故主有二政，臣有二制，臣弗用，主不能使，臣必死，主弗能止，是以聖王獨見,,,,,,,,,
249,卷上,度萬第八,故主官以授，長者在內，和者在外,,,,,,,,,
250,卷上,度萬第八,夫長者之為官也，在內則正義，在外則固守，用法則平法人本無害，以端天地，令出一原,,,,,,,,,
251,卷上,度萬第八,散無方化萬物者令也，守一道制萬物者法也,,,,,,,,,
252,卷上,度萬第八,法也者，守內者也，令也者，出制者也,,,,,,,,,
253,卷上,度萬第八,夫法不敗是，令不傷理，故君子得而尊，小人得而謹，胥靡得以全,,,,,,,,,
254,卷上,度萬第八,神備於心，道備於形，人以成則，士以為繩，列時第氣，以授當名，故法錯而陰陽調，鳳凰者，鶉火之禽，陽之精也，騏麟者，元枵之獸，陰之精也，萬民者，德之精也，德能致之，其精畢至,,,,,,,,,
255,卷上,度萬第八,龐子曰：致之柰何？鶡冠子曰：天地陰陽，取稽於身，故布五正以司五明，十變九道，稽從身始,,,,,,,,,
256,卷上,度萬第八,五音六律，稽從身出，五五二十五，以理天下，六六三十六，以為歲式,,,,,,,,,
257,卷上,度萬第八,氣由神生，道由神成,,,,,,,,,
258,卷上,度萬第八,唯聖人能正其音調其聲，故其德上反太清，下及泰寧，中及萬靈，膏露降，白丹發，醴泉出，朱草生，眾祥具，故萬口云，帝制神化，景星光潤,,,,,,,,,
259,卷上,度萬第八,文則寢天下之兵，武則天下之兵莫能當,,,,,,,,,
260,卷上,度萬第八,遠之近，顯乎隱，大乎小，眾乎少，莫不從微始，故得之所成，不可勝形，失之所敗，不可勝名,,,,,,,,,
261,卷上,度萬第八,從是往者，子弗能勝問吾亦弗勝言凡問之要，欲近知而遠見，以一度萬也,,,,,,,,,
262,卷上,度萬第八,無欲之君不可與舉，賢人不用，弗能使國利，此其要也,,,,,,,,,
263,卷上,度萬第八,龐子曰：敢問五正,,,,,,,,,
264,卷上,度萬第八,鶡冠子曰：有神化，有官治，有教治，有因治，有事治,,,,,,,,,
265,卷上,度萬第八,龐子曰：願聞其形,,,,,,,,,
266,卷上,度萬第八,鶡冠子曰：神化者於未有，官治者道於本，教治者脩諸己，因治者不變俗，事治者矯之於末,,,,,,,,,
267,卷上,度萬第八,龐子曰：願聞其事,,,,,,,,,
268,卷上,度萬第八,鶡冠子曰：神化者，定天地，豫四時，拔陰陽，移寒暑，正流並生，萬物無害，萬類成全，名尸氣皇,,,,,,,,,
269,卷上,度萬第八,官治者，師陰陽，應將然，地寧天澄，眾美歸焉，名尸神明,,,,,,,,,
270,卷上,度萬第八,教治者，置四時，事功順道，名尸賢聖,,,,,,,,,
271,卷上,度萬第八,因治者，招賢聖而道心術，敬事生和，名尸后王,,,,,,,,,
272,卷上,度萬第八,事治者，招仁聖而道知焉，苟精牧神，分官成章，教苦利遠，法制生焉，法者使去私就公，同知壹有同由者也，非行私而使人合同者也，故至治者弗由而名尸公伯,,,,,,,,,
273,卷上,王鈇第九,龐子問鶡冠子曰：泰上成鳩之道，一族用之萬八千歲，有天下兵強，世不可奪，與天地存，久絕無倫，齊殊異之物，不足以命其相去之不同也,,,,,,,,,
274,卷上,王鈇第九,世莫不言樹俗立化，彼獨何道之行以至於此？鶡冠子曰：彼成鳩氏天，故莫能增其高尊其靈,,,,,,,,,
275,卷上,王鈇第九,龐子曰：何謂天，何若而莫能增其高尊其靈？鶡冠子曰：天者誠其日德也，日誠出誠入，南北有極，故莫弗以為法則,,,,,,,,,
276,卷上,王鈇第九,天者信其月刑也，月信死信生，終則有始，故莫弗以為政,,,,,,,,,
277,卷上,王鈇第九,天者明星其稽也，列星不亂，各以序行，故小大莫弗以章,,,,,,,,,
278,卷上,王鈇第九,天者因時其則也，四時當名代而不干，故莫弗以為必然,,,,,,,,,
279,卷上,王鈇第九,天者一法其同也，前後左右，古今自如，故莫弗以為常,,,,,,,,,
280,卷上,王鈇第九,天誠信明因一，不為眾父,,,,,,,,,
281,卷上,王鈇第九,易一故莫能與爭先，易一非一故不可尊增，成鳩得一，故莫不仰制焉,,,,,,,,,
282,卷上,王鈇第九,龐子曰：願聞其制,,,,,,,,,
283,卷上,王鈇第九,鶡冠子曰：成鳩之制，與神明體正，神明者，下究而上際，克嗇萬物而不可猒者也，周泊遍照，反與天地總，故能為天下計，明於蚤識逢臼，不惑存亡之祥安危之稽,,,,,,,,,
284,卷上,王鈇第九,龐子曰：願聞其稽,,,,,,,,,
285,卷上,王鈇第九,鶡冠子曰：置下不安，上不可以載，累其足也，其最高而不植局者，未之有也,,,,,,,,,
286,卷上,王鈇第九,辯於人情究物之理，稱於天地，廢置不殆，審於山川而運動舉錯有檢，生物無害，為之父母，無所躪躒，仁於取予，備於教道，要於言語，信於約束，已諾不專，喜怒不增，其兵不武，樹以為俗，其化出此,,,,,,,,,
287,卷上,王鈇第九,龐子曰：願聞其人情物理所以嗇萬物與天地總與神明體正之道,,,,,,,,,
288,卷上,王鈇第九,鶡冠子曰：成鳩氏之道，未有離天曲日術者,,,,,,,,,
289,卷上,王鈇第九,天曲者明而易循也，日術者要而易行也,,,,,,,,,
290,卷上,王鈇第九,龐子曰：願聞天曲日術,,,,,,,,,
291,卷上,王鈇第九,鶡冠子曰：其制邑理都使矔習者，五家為伍，伍為之長，十伍為里，里置有司，四里為扁，扁為之長，十扁為鄉，鄉置師，五鄉為縣，縣有嗇夫治焉，十縣為郡，有大夫守焉，命曰官屬,,,,,,,,,
292,卷上,王鈇第九,郡大夫退脩其屬縣，嗇夫退脩其鄉，鄉師退脩其扁，扁長退脩其里，里有司退脩其伍，伍長退脩其家,,,,,,,,,
293,卷上,王鈇第九,事相斥正，居處相察，出入相司,,,,,,,,,
294,卷上,王鈇第九,父與父言義，子與子言孝,,,,,,,,,
295,卷上,王鈇第九,長者言善，少者言敬，旦夕相薰薌，以此慈孝之務,,,,,,,,,
296,卷上,王鈇第九,若有所移徙去就，家與家相受，人與人相付，亡人姦物，無所穿竄，此其人情物理也,,,,,,,,,
297,卷上,王鈇第九,伍人有勿故不奉上令有餘不足居處之狀，而不輒以告里有司，謂之亂家，其罪伍長以同,,,,,,,,,
298,卷上,王鈇第九,里中有不敬長慈少，出等異眾，不聽父兄之教，有所受聞，不悉以告扁長，謂之亂里，其罪有司而貳其家,,,,,,,,,
299,卷上,王鈇第九,扁不以時循行教誨，受聞不悉以告鄉師，謂之亂扁，其罪扁長而貳其家,,,,,,,,,
300,卷上,王鈇第九,鄉不以時循行教誨，受聞不悉以告縣嗇夫，謂之亂鄉，其罪鄉師而貳其家,,,,,,,,,
301,卷上,王鈇第九,縣嗇夫不以時循行教誨，受聞不悉以告郡，善者不顯，命曰蔽明，見惡而隱，命曰下比，謂之亂縣，其誅嗇夫無赦,,,,,,,,,
302,卷上,王鈇第九,郡大夫不以循行教誨，受聞雖實，有所遺脫，不悉以教柱國，謂之亂郡，其誅郡大夫無赦,,,,,,,,,
303,卷上,王鈇第九,柱國不政，使下情不上聞，上情不下究，謂之絿政，其誅柱國滅門殘疾,,,,,,,,,
304,卷上,王鈇第九,令尹不宜時合地害百姓者，謂之亂天下，其軫令尹以祢,,,,,,,,,
305,卷上,王鈇第九,此其所以嗇物也,,,,,,,,,
306,卷上,王鈇第九,天用四時，地用五行，天子執一以居中央，調以五音，正以六律，紀以度數，宰以刑德,,,,,,,,,
307,卷上,王鈇第九,從本至末，第以甲乙,,,,,,,,,
308,卷上,王鈇第九,天始於元，地始於朔，四時始於歷,,,,,,,,,
309,卷上,王鈇第九,故家里用提，扁長用旬，鄉師用節，縣嗇夫用月，郡大夫用氣分所至，柱國用六律,,,,,,,,,
310,卷上,王鈇第九,里五日報扁，扁十日報鄉，鄉十五日報縣，縣三十日報郡，郡四十五日報柱國，柱國六十日以聞天子，天子七十二日遺使，勉有功罰不如此所以與天地總,,,,,,,,,
311,卷上,王鈇第九,下情六十日一上聞，上惠七十二日一下究，此天曲日術也,,,,,,,,,
312,卷上,王鈇第九,故不肖者不失其賤，而賢者不失其明，上享其福祿而百事理行，畔者不利，故莫能撓其強，是以能治滿而不溢，綰大而不芒，天子中正，使者敢易言尊益區域，使利逜下蔽上，其刑斬笞無赦，諸吏教苦德薄，侵暴百姓，輒罷，毋使汙官亂治，不奉令犯法，其罪加民，利而不取利，運而不取次，故四方從之，唯恐後至,,,,,,,,,
313,卷上,王鈇第九,是以運天而維張，地廣而德章，天下安樂，設年予昌屬各以一時典最上賢不如令尹，令尹以聞，壹再削職，三則不赦，治不踰官，使史李不誤，公市為平，生者不喜，死者不怨，人得所欲，國無變故，著賞有功，德及三世，父伏其辜，不得創謚，事從一二，終古不勃,,,,,,,,,
314,卷上,王鈇第九,彼計為善於鄉，不如為善於里，為善於里，不如為善於家,,,,,,,,,
315,卷上,王鈇第九,是以為善者可得舉，為惡者可得誅,,,,,,,,,
316,卷上,王鈇第九,莫敢道一旦之善，皆以終身為期，素無失次，故化立而世無邪，化立俗成，少則同儕，長則同友，遊敖同品，祭祀同福，死生同愛，禍災同憂，居處同樂，行作同和，吊賀同雜，哭泣同哀,,,,,,,,,
317,卷上,王鈇第九,驩欣足以相助，諜足以相止，安平相馴，軍旅相保，夜戰則足以相信，晝戰則足以相配，入以禁暴，出正無道，是以其兵能橫行誅伐而莫之敢禦,,,,,,,,,
318,卷上,王鈇第九,故其刑設而不用，不爭而權重，車甲不陳而天下無敵矣,,,,,,,,,
319,卷上,王鈇第九,失道則賤敢逆貴，不義則小敢侵大,,,,,,,,,
320,卷上,王鈇第九,成鳩既見上世之嗣失道亡功倍本滅德之則，故為之不朽之國定位牢祭，使鬼神亶曰，增規不圓，益矩不方,,,,,,,,,
321,卷上,王鈇第九,夫以效末傳之子孫，唯此可持，唯此可將，將者養吉，釋者不祥，墠以全犧，正以齋明，四時享之，祀以家王，以為神享，禮靈之符，藏之宗廟，以璽正諸,,,,,,,,,
322,卷上,王鈇第九,故其後世之保教也全，耳目不營，用心不分，不見異物，而遷捐私去毒，鉤於內哲，固於所守，更始逾新，上元為紀，其承嘉惠相高不改亶昭穆，具招士先結之，後入弗解，此知極之至也,,,,,,,,,
323,卷上,王鈇第九,龐子曰：願聞所以不改更始逾新之道,,,,,,,,,
324,卷上,王鈇第九,鶡冠子曰：成鳩所謂得王鈇之傳者也,,,,,,,,,
325,卷上,王鈇第九,龐子曰：何謂王鈇？鶡冠子曰：王鈇者，非一世之器也,,,,,,,,,
326,卷上,王鈇第九,以死遂生，從中制外之教也,,,,,,,,,
327,卷上,王鈇第九,後世成至孫一靈羽理符日循，功弗敢敗，奉業究制，執正守內，拙弗敢廢，樓與旱，以新續故，四時執效，應錮不駿，后得入廟，惑爽不嗣謂之焚，祖命冒世，禮嗣弗引，奉常弗內，靈不食祀，家王不舉祭，天將降咎，皇神不享，此所以不改更始逾新之道也,,,,,,,,,
328,卷上,王鈇第九,故主無異意，民心不徙，與天合則，萬年一范，則近者親其善，遠者慕其德而無已,,,,,,,,,
329,卷上,王鈇第九,是以其教不猒，其用不弊,,,,,,,,,
330,卷上,王鈇第九,故能疇合四海以為一家，而夷貉萬國皆以時朝服致績，而莫敢效增免，聞者傳譯，來歸其義，莫能易其俗移其教,,,,,,,,,
331,卷上,王鈇第九,故共威立而不犯，流遠而不廢，此素皇內帝之法,,,,,,,,,
332,卷上,王鈇第九,成鳩之所枋以超等世世不可奪者也，功日益月長，故能與天地存久，此所以與神明體正之術也，不待士史蒼頡作書，故後世莫能云其咎,,,,,,,,,
333,卷上,王鈇第九,未聞不與道德究而能以為善者也,,,,,,,,,
334,卷上,王鈇第九,龐子曰：如是古今之道同邪？鶡冠子曰：古者亦我而使之久，眾者亦我而使之眾耳，何比異哉,,,,,,,,,
335,卷上,王鈇第九,彼類善則萬世不忘，道惡則禍及其身，尚奚怪焉,,,,,,,,,
336,卷上,王鈇第九,龐子曰：以今之事觀古之道，舟車相通，衣服同采，言語相知，畫地守之，不能相犯，殊君異長，不能相使，逆言過耳，兵甲相李，百父母子旦未易領，方若所言未有離中國之正也,,,,,,,,,
337,卷上,王鈇第九,邱第之業，域不出著，居不連垝，而曰成鳩氏，周闔四海為一家，夷貉萬國莫不來朝，其果情乎？鶡冠子曰：虎狼殺人，烏蒼從上，螾蛾從下聚之,,,,,,,,,
338,卷上,王鈇第九,六者異類，然同時俱至者何也，所欲同也,,,,,,,,,
339,卷上,王鈇第九,由是觀之，有人之名，則同人之情耳何，故不可乎,,,,,,,,,
340,卷上,王鈇第九,天度數之而行，在一不少，在萬不眾，同如林木，積如倉粟，斗石以陳，升委無失也,,,,,,,,,
341,卷上,王鈇第九,列地分民，亦尚一也耳，百父母子，何能增減，殊君異長，又何出入，若能正一，萬國同極，德至四海，又奚足闔也,,,,,,,,,
342,卷上,王鈇第九,龐子曰：果必信然，陰陽消散，三百六十日，各反其故，天地跼跼，奚足以疑,,,,,,,,,
343,卷上,王鈇第九,聖人高大，內揣深淺遠近之理，使鬼神一失，不復息矣，與天地相蔽，至今尚在，以鉦面達行,,,,,,,,,
344,卷上,王鈇第九,宜乎哉，成鳩之萬八千歲也，得此道者何辯誰氏，所用之國而天下利耳,,,,,,,,,
345,卷上,泰鴻第十,泰一者，執大同之制，調泰鴻之氣，正神明之位者也,,,,,,,,,
346,卷上,泰鴻第十,故九皇受傅，以索其然之所生，傅謂之得天之解，傅謂之得天地之所始，傅謂之道，得道之常，傅謂之聖人，聖人之道與神明相得，故曰道德，納始窮初，得齊之所出，九皇殊制，而政莫不效焉，故曰泰一,,,,,,,,,
347,卷上,泰鴻第十,泰皇問泰一曰：天地人事三者孰急？泰一曰：愛精養神內端者，所以希天，天也者，神明之所根也，醇化四時，陶埏無形，刻鏤未萌，離文將然者也，地者，承天之演備載以寧者也,,,,,,,,,
348,卷上,泰鴻第十,吾將告汝神明之極，天地人事三者復一也，立置臣義，所謂四則，散以八風，揆以六合，事以四時，寫以八極，照以三光，牧以刑德，調以五音，正以六律，分以度數，表以五色，改以二氣，致以南北，齊以晦望，受以明歷，日信出信入，南北有極，度之稽也，月信死信生，進退有常，數之稽也，列星不亂其行，代而不干，位之稽也，天明三以定一，則萬物莫不至矣,,,,,,,,,
349,卷上,泰鴻第十,三時生長，一時煞刑，四時而定天地盡矣,,,,,,,,,
350,卷上,泰鴻第十,夫物之始也傾傾，至其有也錄錄，至其成形端端王王，勿損勿益，幼少隨足，以從師俗，毋易天生，毋散天樸，自若則清，動之則濁,,,,,,,,,
351,卷上,泰鴻第十,神聖踐承翼之位，以與神皇合德，按圖正端，以至無極，兩治四致，閒以止息，歸時離氣，以成萬業，一來一往，視衡仰，五官六府，分之有道，無鉤無繩，渾沌不分，大象不成，事無經法，精神相薄，乃傷百族，偷氣相時，後功可立，先定其利，待物自至，素次以法，物至輒合,,,,,,,,,
352,卷上,泰鴻第十,法者，天地之正器也，用法不正，元德不成，上聖者，與天地接，結六連而不解者也,,,,,,,,,
353,卷上,泰鴻第十,是故有道南面執政以衛神明，左右前後靜侍中央，開原流洋，精微往來，傾傾繩繩，內持以維，外紐以綱，行以理埶，紀以終始，同一殊職，立為明官，五范四時，各以類相從，昧元生色，音聲相衡,,,,,,,,,
354,卷上,泰鴻第十,東方者，萬物立止焉，故調以徵，南方者，萬物華羽焉，故調以羽，西方者，萬物成章焉，故調以商，北方者，萬物錄臧焉，故調以角，中央者，太一之位，百神仰制焉，故調以宮，道以為先,,,,,,,,,
355,卷上,泰鴻第十,舉載神明，華天上揚,,,,,,,,,
356,卷上,泰鴻第十,本出黃鍾所始為東方，萬物唯隆，以木華物，天下盡木也，使居東方主春，以火照物，天下盡火也，使居南方主夏，以金割物天下盡金也，使居西方主秋，以水沉物，天下盡水也，使居北方主冬，上為大都，天下盡土也，使居中央守地，天下盡人也,,,,,,,,,
357,卷上,泰鴻第十,以天子為正，調其氣，和其味，聽其聲，正其形，迭往觀今，故業可循也,,,,,,,,,
358,卷上,泰鴻第十,首尾易面，地理離經，奪愛令亂，上滅天文，理不可知，神明失從,,,,,,,,,
359,卷上,泰鴻第十,文理者，相明者也，色味者，相度者也，藻華者，相成者也,,,,,,,,,
360,卷上,泰鴻第十,眾者我而眾之，故可以一范請也,,,,,,,,,
361,卷上,泰鴻第十,順愛之政，殊類相通，逆愛之政，同類相亡,,,,,,,,,
362,卷上,泰鴻第十,故聖人立天為父，建地為母，范者非務使云必同知一期以使一人也,,,,,,,,,
363,卷上,泰鴻第十,汜錯之天地之閒而人人被其和,,,,,,,,,
364,卷上,泰鴻第十,和也者，無形而有味者也,,,,,,,,,
365,卷上,泰鴻第十,同和者仁也，相容者義也，仁義者，所樂同名也，能同所樂，無形內政，故聖知神方調於無形，而物莫不從天受藻華，以為神明之根者也，地受時以為萬物原者也,,,,,,,,,
366,卷上,泰鴻第十,神聖詳理，惡離制命之柄，斂散華精，以慰地責天者也，調味章色，正聲以定，天地人事三者畢此矣,,,,,,,,,
367,卷上,泰錄第十一,入論泰鴻之內，出觀神明之外，定制泰一之衷，以為物稽，天有九鴻，地有九州，泰一之道，九皇之傅，請成於泰始之末，見不詳事於名理之外,,,,,,,,,
368,卷上,泰錄第十一,范無形，嘗無味，以要名理之所會,,,,,,,,,
369,卷上,泰錄第十一,范者味之正也，味者氣之父母也，精微者天地之始也,,,,,,,,,
370,卷上,泰錄第十一,不見形臠，而天下歸美焉,,,,,,,,,
371,卷上,泰錄第十一,名尸神明者，大道是也,,,,,,,,,
372,卷上,泰錄第十一,夫錯行合意，扶義本仁，積順之所成，先聖之所生也，行其道者有其名，為其事者有其功,,,,,,,,,
373,卷上,泰錄第十一,故天地成於元氣，萬物乘於天地，神聖乘於道德，以究其理,,,,,,,,,
374,卷上,泰錄第十一,若上聖皇天者，先聖之所倚威立有命也，故致治之自在己者也，招高者高，招庳者庳，故成形而不變者度也，未離己而在彼者狎漚也，陳體立節，萬世不易，天地之位也,,,,,,,,,
375,卷上,泰錄第十一,分物紀名，文聖明別，神聖之齊也，法天居地，去方錯圓，神聖之鑒也，象說名物，成功遂事，隱彰不相離，神聖之教也,,,,,,,,,
376,卷上,泰錄第十一,故流分而神生，動登而明生，明見而形成，形成而功存,,,,,,,,,
377,卷上,泰錄第十一,故文者所以分物也，理者所以紀名也，天地者同事而異域者也,,,,,,,,,
378,卷上,泰錄第十一,無規圓者天之文也，無矩方者地之理也，天循文以動，地循理以作者也,,,,,,,,,
379,卷上,泰錄第十一,二端者神之法也,,,,,,,,,
380,卷上,泰錄第十一,神聖之人后先天地而尊者也,,,,,,,,,
381,卷上,泰錄第十一,後天地生，然知天地之始，先天地亡，然知天地之終,,,,,,,,,
382,卷上,泰錄第十一,道包之，故能知度之，尊重焉，故能改動，之敏明焉，故能制斷之,,,,,,,,,
383,卷上,泰錄第十一,精神者物之貴大者也，內聖者精神之原也，莫貴焉，故靡不仰制焉,,,,,,,,,
384,卷上,泰錄第十一,制者所以衛精擢神致氣也，幽則不洩，簡則不煩，不煩則精明達，故能役賢能使神明，百化隨而變，終始從而豫,,,,,,,,,
385,卷上,泰錄第十一,神明者積精微全粹之所成也,,,,,,,,,
386,卷上,泰錄第十一,聖道神方，要之極也，帝制神化，治之期也,,,,,,,,,
387,卷上,泰錄第十一,故師為君而學為臣，上賢為天子，次賢為三公，高為諸侯，易姓而王，不以祖籍為君者，欲同一善之安也,,,,,,,,,
388,卷上,泰錄第十一,彼天地動作於胸中，然後事成於外，萬物出入焉，然後生物無害，闓闔四時，引移陰陽，怨沒澄物，天下以為自然，此神聖之所以絕眾也,,,,,,,,,
389,卷上,泰錄第十一,聖原神文有驗而不可見者也,,,,,,,,,
390,卷上,泰錄第十一,故過人可見，絕人未遠也，神明所以類合者也,,,,,,,,,
391,卷上,泰錄第十一,故神明錮結其紘，類類生成，用一不窮，影則隨形，響則應聲,,,,,,,,,
392,卷上,泰錄第十一,故形聲者天地之師也,,,,,,,,,
393,卷上,泰錄第十一,四時之功，陰陽不能獨為也,,,,,,,,,
394,卷上,泰錄第十一,聖王者不失本末，故神明終始焉,,,,,,,,,
395,卷上,泰錄第十一,卒令八風三光之變，經氣不常之故，孰不詔請都理焉,,,,,,,,,
396,卷上,泰錄第十一,故神靈威明上變光，疾徐緩急中動氣，煞傷毀禍下在地，故天地陰陽之受命，取象於神明之效，既已見矣,,,,,,,,,
397,卷上,泰錄第十一,天者氣之所總出也，地者理之必然也,,,,,,,,,
398,卷上,泰錄第十一,故聖人者，出之於天，收之於地，在天地若陰陽者，杜燥濕以法義，與時遷焉,,,,,,,,,
399,卷上,泰錄第十一,二者聖人存則治，亡則亂者，天失其文，地失其理也,,,,,,,,,
400,卷上,泰錄第十一,以是知先靈王百神者，上德執大道,,,,,,,,,
401,卷上,泰錄第十一,凡此者，物之長也,,,,,,,,,
402,卷上,泰錄第十一,及至乎祖籍之世代繼之，君身雖不賢，然南面稱寡，猶不果亡者，其能受教乎,,,,,,,,,
403,卷上,泰錄第十一,有道之士者也不然，而能守宗廟存國家者，未之有也,,,,,,,,,
404,卷中,世兵第十二,道有度數，故神明可交也，物有相勝，故水火可用也，東西南北，故形名可信也,,,,,,,,,
405,卷中,世兵第十二,五帝在前，三王在後，上德已衰矣，兵知俱起,,,,,,,,,
406,卷中,世兵第十二,黃帝百戰，蚩尤七十二，堯伐有唐，禹服有苗，天不變其常，地不易其則，陰陽不亂其氣，生死不俛其位，三光不改其用，神明不徙其法,,,,,,,,,
407,卷中,世兵第十二,得失不兩張，成敗不兩立,,,,,,,,,
408,卷中,世兵第十二,所謂賢不肖者古今一也,,,,,,,,,
409,卷中,世兵第十二,君子不惰，真人不怠，無見久貧賤，則據簡之，伊尹酒保，太公屠牛，管子作革，百里奚官奴,,,,,,,,,
410,卷中,世兵第十二,海內荒亂，立為世師，莫不天地，善謀日月，不息迺成，四時精習象神，孰謂能之，素成其用，先知其故,,,,,,,,,
411,卷中,世兵第十二,湯能以七十里放桀，武王以百里伐紂，知一不煩，千方萬曲，所雜齊同，勝道不一，知者計全，明將不倍時而棄利，勇士不怯死而滅名，欲喻至德之美者，其慮不與俗同，欲驗九天之高者，行不徑請，是以忠臣不先其身而後其君，寒心孤立懸命，將軍野戰，則國弊民罷，城守則食人灼骸，計失，其國削主困，為天下笑，持國計者可以無詳乎？固有過計有嘗試,,,,,,,,,
412,卷中,世兵第十二,是以曹沬為魯將，與齊三戰而亡地千里，使曹子計不顧後，刎頸而死，則不免為敗軍擒將,,,,,,,,,
413,卷中,世兵第十二,曹子以為敗軍擒將非勇也,,,,,,,,,
414,卷中,世兵第十二,國削名滅非智也，身死君危非忠也,,,,,,,,,
415,卷中,世兵第十二,夫死人之事者，不能續人之壽，故退與魯君計，桓公合諸侯，曹子以一劍之任劫桓公墠位之上，顏色不變，辭氣不悖三戰之所亡，一旦而反，天下震動，四鄰驚駭，名傳後世,,,,,,,,,
416,卷中,世兵第十二,扶杖於小愧者，大功不成,,,,,,,,,
417,卷中,世兵第十二,故曹子去忿悁之心，立終身之功，棄細忿之愧，立累世之名,,,,,,,,,
418,卷中,世兵第十二,故曹子為知時，魯君為知人,,,,,,,,,
419,卷中,世兵第十二,劇辛為燕將，與趙戰，軍敗，劇辛自剄，燕以失五城，自賊以為禍門，身死以危其君，名實俱滅，是謂失此不還人之計也，非過材之莿也,,,,,,,,,
420,卷中,世兵第十二,夫得道者務無大失，凡人者務有小善，小善積惡欲多惡則不積德，不積則多難，多難則濁，濁則無知，多欲則不博，不博則多憂，多憂則濁，濁則無知，欲惡者，知之所昏也,,,,,,,,,
421,卷中,世兵第十二,夫強不能者僇之其言辱，是劇辛能絕而燕王不知人也,,,,,,,,,
422,卷中,世兵第十二,昔善戰者舉兵相從，陳以五行，戰以五音，指天之極，與神同方，類類生成，用一不窮，明者為法，微道是行，齊過進退，參之天地，出實觸虛，禽將破軍，發如鏃矢，動如雷霆，暴疾擣虛，殷若壞牆，執急節短，用不縵縵，避我所死，就吾所生，趨吾所時，援吾所勝,,,,,,,,,
423,卷中,世兵第十二,故士不折北，兵不困窮,,,,,,,,,
424,卷中,世兵第十二,得此道者驅用市人，乘流以逝，與道翱翔，翱翔授取，錮據堅守，呼吸鎮移，與時更為一先一後，音律相奏，一右一左，道無不可，受數於天，定位於地，成名於人,,,,,,,,,
425,卷中,世兵第十二,彼時之至，安可復還，安可控搏,,,,,,,,,
426,卷中,世兵第十二,天地不倚，錯以待能，度數相使，陰陽相攻，死生相攝，氣威相滅，虛實相因,,,,,,,,,
427,卷中,世兵第十二,得失浮縣，兵以勢勝，時不常使，蚤晚絀嬴，反相殖生，變化無窮，何可勝言,,,,,,,,,
428,卷中,世兵第十二,水激則旱，矢激則遠，精神回薄，振蕩相轉，遲速有命，必中三五，合散消息，孰識其時,,,,,,,,,
429,卷中,世兵第十二,至人遺物，獨與道俱，縱驅委命，與時往來，盛衰死生，孰識其期，儼然至湛，孰知其尤,,,,,,,,,
430,卷中,世兵第十二,禍乎福之所倚，福乎禍之所伏，禍與福如糾纏,,,,,,,,,
431,卷中,世兵第十二,渾沌錯紛，其狀若一，交解形狀，孰知其則,,,,,,,,,
432,卷中,世兵第十二,芴芒無貌，唯聖人而後決其意,,,,,,,,,
433,卷中,世兵第十二,斡流遷徙，固無休息，終則有始，孰知其極,,,,,,,,,
434,卷中,世兵第十二,一目之羅，不可以得雀，籠中之鳥，空窺不出，眾人唯唯，安定禍福，憂喜聚門，吉凶同域，失反為得，成反為敗,,,,,,,,,
435,卷中,世兵第十二,吳大兵強，夫差以困，越棲會稽，勾踐霸世,,,,,,,,,
436,卷中,世兵第十二,達人大觀，乃見其可，橢枋一術，奚足以游,,,,,,,,,
437,卷中,世兵第十二,往古來今，事孰無郵,,,,,,,,,
438,卷中,世兵第十二,舜有不孝，堯有不慈，文王桎梏，管仲拘囚，坱軋垠，孰得之，至得無私，泛泛乎若不繫之舟,,,,,,,,,
439,卷中,世兵第十二,能者以濟，不能者以覆,,,,,,,,,
440,卷中,世兵第十二,天不可與謀，地不可與慮,,,,,,,,,
441,卷中,世兵第十二,聖人捐物，從理與舍，眾人域域，迫於嗜欲，小知立趨，好惡自懼，夸者死權，自貴矜容，列士徇名，貪夫徇財，至博不給，知時何羞，不肖繫俗，賢爭於時，細故袃蒯，奚足以疑，事成欲得，又奚足夸，千言萬說，卒賞謂何,,,,,,,,,
442,卷中,世兵第十二,勾踐不官，二國不定，文王不幽，武王不正，管仲不羞，辱名不與大賢功不得與三王鉦面備矣,,,,,,,,,
443,卷中,備知第十三,天高而可知，地大而可宰，萬物安之，人情安取,,,,,,,,,
444,卷中,備知第十三,伯夷叔齊能無盜，而不能使人不意已,,,,,,,,,
445,卷中,備知第十三,申徒狄以為世溷濁不可居，故負石自投於河，不知水中之亂有逾甚者,,,,,,,,,
446,卷中,備知第十三,德之盛，山無徑跡，澤無橋梁，不相往來，舟車不通，何者？其民猶赤子也,,,,,,,,,
447,卷中,備知第十三,有知者不以相欺役也，有力者不以相臣主也，是以鳥鵲之巢可俯而窺也，麋鹿群居可從而係也,,,,,,,,,
448,卷中,備知第十三,至世之衰，父子相圖，兄弟相疑，何者？其化薄而出於相以有為也,,,,,,,,,
449,卷中,備知第十三,故為者敗之，治者亂之，敗則傰，亂則阿，阿則理廢，傰則義不立,,,,,,,,,
450,卷中,備知第十三,堯傳舜以天下，故好義者以為堯智，其好利者以為堯愚,,,,,,,,,
451,卷中,備知第十三,湯武放弒利其子，好義者以為無道，而好利之人以為賢為,,,,,,,,,
452,卷中,備知第十三,彼世不傳賢，故有放君，君好傰阿，故有弒主,,,,,,,,,
453,卷中,備知第十三,夫放弒之所加，亡國之所在，吾未見便樂而安處之者也,,,,,,,,,
454,卷中,備知第十三,夫處危以妄安，循哀以損樂,,,,,,,,,
455,卷中,備知第十三,是故國有無服之喪，無軍之兵，可以先見也,,,,,,,,,
456,卷中,備知第十三,是故箕子逃而搏仇牧，商容拘而蹇叔哭,,,,,,,,,
457,卷中,備知第十三,昔之登高者，下人代之缀，手足為之汗出，而上人乃始搏折枝而趨操木，止之者僇,,,,,,,,,
458,卷中,備知第十三,是故天下寒心而人主孤立,,,,,,,,,
459,卷中,備知第十三,今世之處側者皆亂臣也，其智足以使主不達，其言足以滑政，其朋黨足以相甯於利害,,,,,,,,,
460,卷中,備知第十三,昔湯用伊尹，周用太公，秦用百里，楚用申麃，齊用管子,,,,,,,,,
461,卷中,備知第十三,此數大夫之所以高世者，皆亡國之忠臣所以死也,,,,,,,,,
462,卷中,備知第十三,是觀之非其智能難與也，乃其時命者不可及也,,,,,,,,,
463,卷中,備知第十三,唯無如是，時有所至而求，時有所至而辭，命有所至而闔，命有所至而闢,,,,,,,,,
464,卷中,備知第十三,賢不必得時也，不肖不必失命也，是故賢者守時而不肖者守命,,,,,,,,,
465,卷中,備知第十三,今世非無舜之行也，不知堯之故也，非無湯武之事也，不知伊尹太公之故也,,,,,,,,,
466,卷中,備知第十三,費仲惡來得辛紂之利而不知武王之伐之也，比干子胥好忠諫而不知其主之煞之也,,,,,,,,,
467,卷中,備知第十三,費仲惡來者，可謂知心矣，而不知事,,,,,,,,,
468,卷中,備知第十三,比干子胥者，可謂知事矣，而不知心,,,,,,,,,
469,卷中,備知第十三,聖人者必兩備而後能究一世,,,,,,,,,
470,卷中,兵政第十四,龐子問鶡冠子曰：用兵之法，天之，地之，人之，賞以勸戰，罰以必眾，五者已圖，然九夷用之而勝不必者，其故何也？鶡冠子曰：物有生，故金木水火未用而相制，子獨不見夫閉關乎？立而倚之，則婦人揭之，仆而措之，則不擇性而能舉其中,,,,,,,,,
471,卷中,兵政第十四,若操其端，則雖選士不能絕地，關尚一身而輕重異之者，埶使之然也,,,,,,,,,
472,卷中,兵政第十四,夫以關言之，則物有而埶在矣,,,,,,,,,
473,卷中,兵政第十四,九夷用之而勝不必者，其不達物生者也,,,,,,,,,
474,卷中,兵政第十四,若達物生者，五尚一也耳,,,,,,,,,
475,卷中,兵政第十四,龐子曰：以五為一柰何？鶡冠子曰：天不能以早為晚，地不能以高為下，人不能以男為女，賞不能勸不勝任，罰不能必不可,,,,,,,,,
476,卷中,兵政第十四,龐子曰：取功柰何？鶡冠子曰：天不能使人，人不能使天，因物之然，而窮達存焉，之二也，在權在埶,,,,,,,,,
477,卷中,兵政第十四,在權，故生財有過富，在埶，故用兵有過勝,,,,,,,,,
478,卷中,兵政第十四,財之生也，力之於地，順之於天，兵之勝也，順之於道，合之於人,,,,,,,,,
479,卷中,兵政第十四,其弗知者，以逆為順，以患為利,,,,,,,,,
480,卷中,兵政第十四,以逆為順，故其財貧，以患為利，故其兵禽,,,,,,,,,
481,卷中,兵政第十四,昔之知時者，與道證，弗知者危神明，道之所亡，神明之敗，何物可以留其創？故曰道乎道乎，與神明相保乎,,,,,,,,,
482,卷中,兵政第十四,龐子曰：何如而相保？鶡冠子曰：賢生聖，聖生道，道生法，法生神，神生明,,,,,,,,,
483,卷中,兵政第十四,神明者正之末也，末受之本，是故相保,,,,,,,,,
484,卷中,學問第十五,龐子問鶡冠子曰：聖人學問服師也，亦有終始乎，抑其拾誦記辭闔棺而止乎？鶡冠子曰：始於初問，終於九道,,,,,,,,,
485,卷中,學問第十五,若不聞九道之解，拾誦記辭，闔棺而止，以何定乎？龐子曰：何謂九道？鶡冠子曰：一曰道德，二曰陰陽，三曰法令，四曰天官，五曰神徵，六曰伎藝，七曰人情，八曰械器，九曰處兵,,,,,,,,,
486,卷中,學問第十五,龐子曰：願聞九道之事,,,,,,,,,
487,卷中,學問第十五,鶡冠子曰：道德者操行所以為素也，陰陽者分數所以觀氣變也，法令者主道治亂國之命也，天官者表儀祥兆下之應也，神徵者風采光景所以序怪也,,,,,,,,,
488,卷中,學問第十五,伎藝者如勝同任所以出無獨異也,,,,,,,,,
489,卷中,學問第十五,人情者小大愚知賢不肖雄俊豪英相萬也，械器者假乘焉世用國備也，處兵者威柄所持立不敗之地也,,,,,,,,,
490,卷中,學問第十五,九道形心謂之有靈，后能見變而命之，因其所為而定之,,,,,,,,,
491,卷中,學問第十五,若心無形靈辭，雖搏捆不知所之，彼心為主，則內將使外，內無巧驗，近則不及，遠則不至,,,,,,,,,
492,卷中,學問第十五,龐子曰：禮樂仁義忠信，願聞其合之於數,,,,,,,,,
493,卷中,學問第十五,鶡冠子曰：所謂禮者不犯者也，所謂樂者無菑者也，所謂仁者同好者也，所謂義者同惡者也，所謂忠者久愈親者也，所謂信者無二響者也,,,,,,,,,
494,卷中,學問第十五,聖人以此六者卦世得失逆順之經,,,,,,,,,
495,卷中,學問第十五,夫離道非數，不可以緒端，不要元法，不可以劊心體，表術裏原，雖淺不窮，中虛外博，雖博必虛,,,,,,,,,
496,卷中,學問第十五,龐子再拜曰：有問戒哉，雖毋如是冥材乃健，弗學孰能,,,,,,,,,
497,卷中,學問第十五,此天下至道，而世主廢之何哉？鶡冠子曰：不提生於弗器，賤生於無所用，中河失船，一壺千金，貴賤無常，時使物然，常知善善，昭繆不易，一揆至今,,,,,,,,,
498,卷中,學問第十五,不知善善，故有身死國亡絕祀滅宗，細人猶然，不能保壽，義則自況,,,,,,,,,
499,卷中,世賢第十六,卓襄王問龐煖曰：夫君人者亦有為其國乎？龐煖曰：王獨不聞俞跗之為醫乎？已成必治，鬼神避之，楚王臨朝為隨兵故，若堯之任人也，不用親戚，而必使能其治病也，不任所愛，必使舊醫，楚王聞傳暮在身，必待俞跗,,,,,,,,,
500,卷中,世賢第十六,卓襄王曰：善,,,,,,,,,
501,卷中,世賢第十六,龐煖曰：王其忘乎？昔伊尹醫殷，太公醫周武王，百里醫秦，申麃醫郢，原季醫晉，范蠡醫越，管仲醫齊，而五國霸,,,,,,,,,
502,卷中,世賢第十六,其善一也，然道不同數,,,,,,,,,
503,卷中,世賢第十六,卓襄王曰：願聞其數,,,,,,,,,
504,卷中,世賢第十六,煖曰：王獨不聞魏文王之問扁鵲耶？曰：『子昆弟三人其孰最善為醫？』扁鵲曰：『長兄最善，中兄次之，扁鵲最為下,,,,,,,,,
505,卷中,世賢第十六,』魏文侯曰：『可得聞邪？』扁鵲曰：『長兄於病視神，未有形而除之，故名不出於家,,,,,,,,,
506,卷中,世賢第十六,中兄治病，其在毫毛，故名不出於閭,,,,,,,,,
507,卷中,世賢第十六,若扁鵲者，鑱血脈，投毒藥，副肌膚，閒而名出聞於諸侯,,,,,,,,,
508,卷中,世賢第十六,』魏文侯曰：『善,,,,,,,,,
509,卷中,世賢第十六,使管子行醫術以扁鵲之道，曰桓公幾能成其霸乎！』凡此者不病病，治之無名，使之無形，至功之成，其下謂之自然,,,,,,,,,
510,卷中,世賢第十六,故良醫化之，拙醫敗之，雖幸不死，創伸股維,,,,,,,,,
511,卷中,世賢第十六,卓襄王曰：善，寡人雖不能無創，孰能加秋毫寡人之上哉？,,,,,,,,,
512,卷中,天權第十七,挈天地而能遊者謂之還名，而不還於名之人明照光照不能照己之明是也，獨化終始，隨能序致，獨立宇宙無封，謂之皇天地，浮懸天地之明，委命相鬲謂之時，通而鬲謂之道，連萬物領天地，合膊同根，命曰宇宙，知宇故無不容也，知宙故無不足也，知德故無不安也，知道故無不聽也，知物故無不然也，知一而不知道，故未能裏也,,,,,,,,,
513,卷中,天權第十七,昔行不知所如往而求者則必惑，索所不知求之象者則必弗得,,,,,,,,,
514,卷中,天權第十七,故人者莫不蔽於其所不見，鬲於其所不聞，塞於其所不開，詘於其所不能，制於其所不勝，世俗之眾籠乎此五也而不通此，未見而有形，故曰：有無軍之兵，有無服之喪,,,,,,,,,
515,卷中,天權第十七,人之輕死生之故也，人之輕安危之故也,,,,,,,,,
516,卷中,天權第十七,夫蚊虻墜乎千仞之谿，乃始翱翔而成其容，牛馬墜焉，碎而無形,,,,,,,,,
517,卷中,天權第十七,由是觀之，則大者不便，重者創深，兵者涉死而取生，陵危而取安，是故言而然道而當,,,,,,,,,
518,卷中,天權第十七,故一蚋膚，不寐至旦，半糠入目，四方弗治,,,,,,,,,
519,卷中,天權第十七,所謂蔽者，豈必障於帷顽隱於帷薄哉！周平弗見之謂蔽,,,,,,,,,
520,卷中,天權第十七,故病視而目弗見，疾聽而耳弗聞，蒙故知能與其所聞見俱盡，鬲故奠務行事與其任力俱終，塞故四發上統而不續而消亡,,,,,,,,,
521,卷中,天權第十七,夫道者必有應而後至，事者必有德而後成,,,,,,,,,
522,卷中,天權第十七,夫德知事之所成成之所得，而後曰我能成之，成無為，得無來，詳察其道何由然哉,,,,,,,,,
523,卷中,天權第十七,迷往以觀，今是以知其未能,,,,,,,,,
524,卷中,天權第十七,彼立表而望者不惑，按法而割者不疑，固言有以希之也,,,,,,,,,
525,卷中,天權第十七,夫望而無表割無法，其惑之屬耶？所謂惑者，非無日月之明四時之序星辰之行也，因乎反茲而之惑也，惑故疾視愈亂，惇而易方，兵有符而道有驗，備必豫具，慮必蚤定，下因地利，制以五行，左木右金前火後水中土，營軍陳，士不失其宜，五度既正，無事不舉，招搖在上，繕者作下，取法於天，四時求象，春用蒼龍，夏用赤鳥，秋用白虎，冬用元武,,,,,,,,,
526,卷中,天權第十七,天地已得，何物不可宰,,,,,,,,,
527,卷中,天權第十七,理之所居，謂之地，神之所形，謂之天,,,,,,,,,
528,卷中,天權第十七,知天故能一舉而四致並起，而獨成鳥乘隨隨蜚垂,,,,,,,,,
529,卷中,天權第十七,故昔善討者非以求利，將以明數，昔善戰者非以求勝，將以明勝,,,,,,,,,
530,卷中,天權第十七,獨不見夫隱者乎？設使知之，其知之者屈，已知之矣，若其弗知者，雖師而說，尚不曉也,,,,,,,,,
531,卷中,天權第十七,悲乎！夫蔽象鬲塞之人未敗而崩，未死而禽,,,,,,,,,
532,卷中,天權第十七,設兵取國，武之美也，不動取國文之華也,,,,,,,,,
533,卷中,天權第十七,士益武人不益文，一者寡愛，不可勝論,,,,,,,,,
534,卷中,天權第十七,耳者可以聽調聲而不能為調聲，目者可以視異形而不能為異形，口者可以道神明而不能為神明,,,,,,,,,
535,卷中,天權第十七,故先王之服師術者呼往發蒙，釋約解刺，達昏開明，而且知焉，故能說適計險，歷越踰俗，軼倫越等，知略之見，遺跋眾人，求絕紹遠，難之在前者能當之，難之在後者能章之，要領天下而無疏，遠乎敵國之制，戰勝攻取之道，應物而不窮，以一宰萬而不總，類類生之，耀名之所在，究賢能之變，極蕭楯之元，謂之無方之傳，著乎無封之宇,,,,,,,,,
536,卷中,天權第十七,制事內不能究其形者，用兵外不能充其功,,,,,,,,,
537,卷中,天權第十七,彼兵者，有天有人有地，兵極人，人極地，地極天，天有勝，地有維，人有成,,,,,,,,,
538,卷中,天權第十七,故善用兵者慎以天勝，以地維，以人成,,,,,,,,,
539,卷中,天權第十七,王者明白，何設不可圖,,,,,,,,,
540,卷中,天權第十七,所謂天者，非以無驗有勝，非以日勢之長而萬物之所受服者邪,,,,,,,,,
541,卷中,天權第十七,彼天生物而不物者，其原陰陽也，四時生長收藏而不失序者，其權音也，音在乎不可傳者，其功英也,,,,,,,,,
542,卷中,天權第十七,故所肄學兵必先天權，陳以五行，戰以五音，左倍宮角，右挾商羽，徵君為隨，以汉無素之眾，陸溺溺人,,,,,,,,,
543,卷中,天權第十七,故能往來竇決，獨金而不連，絕道之紀，亂天之文，干音之謂違物之情，天之不綱，其咎燥凶,,,,,,,,,
544,卷中,天權第十七,欲無亂逆，謹司天英，天英各失，三軍無實,,,,,,,,,
545,卷中,天權第十七,夫不英而實，孰有其物？常聖博古今復一日者，天地之所待而闔耳,,,,,,,,,
546,卷中,天權第十七,故天權神曲，五音術兵,,,,,,,,,
547,卷中,天權第十七,逸言曰：章以禍福，若合符節,,,,,,,,,
548,卷中,天權第十七,凡事者，生於慮，成於務，失於驚,,,,,,,,,
549,卷中,能天第十八,能天第十八,,,,,,,,,
550,卷中,能天第十八,原聖心之作，情隱微而後起，散無方而求監焉，軼元眇而后無，杭澄幽而思謹焉，截六際而不絞，觀乎孰莫，聽乎無罔，極乎無係，論乎窈冥，湛不亂紛，故能絕塵埃而立乎太清，往無與俱，來無與偕，希備寡屬，孤而不伴，所以無疵，保然獨至，傳未有之將然，領無首之即次，度十五而用事，量往來而廢興，因動靜而結生，能天地而舉措自然形也，不可改也，奇耦數也，不可增減也，成敗兆也，非而長也,,,,,,,,,
551,卷中,能天第十八,故其得道以立者，地能立之，其得道以仆者，地弗能立也，其得道以安者，地能安之，其得道以危者，地弗能安也，其得道以生者，天能生之，其得道以死者，天弗能生也，其得道以存者，天能存之，其得道以亡者，天弗能存也,,,,,,,,,
552,卷中,能天第十八,彼安危埶也，存亡理也，何可責於天道，鬼神奚與？一者德之賢也，聖者賢之愛也，道者聖之所吏也，至之所得也,,,,,,,,,
553,卷中,能天第十八,以至圖弗能載，名弗能舉，口不可以致其意，貌不可以立其狀，若道之象門戶是也,,,,,,,,,
554,卷中,能天第十八,賢不肖愚知由焉出入而弗異也,,,,,,,,,
555,卷中,能天第十八,道者開物者也，非齊物者也,,,,,,,,,
556,卷中,能天第十八,故聖，道也，道非聖也,,,,,,,,,
557,卷中,能天第十八,道者，通物者也，聖者，序物者也,,,,,,,,,
558,卷中,能天第十八,是以有先王之道，而無道之先王,,,,,,,,,
559,卷中,能天第十八,故聖人者，後天地而生，而知天地之始，先天地而亡，而知天地之終,,,,,,,,,
560,卷中,能天第十八,力不若天地，而知天地之任，氣不若陰陽，而能為之經，不若萬物多，而能為之正，不若眾美麗，而能舉善指過焉，不若道德富，而能為之崇，不若神明照，而能為之主，不若鬼神潛，而能著其靈，不若金石固，而能燒其勁，不若方圓治，而能陳其形,,,,,,,,,
561,卷中,能天第十八,昔之得道以立至今不遷者，四時太山是也，其得道以危至今不可安者，苓巒堙谿橐木降風是也，其得道以生至今不亡者，日月星辰是也，其得道以亡至今不可存者，苓葉遇霜朝露遭日是也,,,,,,,,,
562,卷中,能天第十八,故聖人者，取之於埶，而弗索於察,,,,,,,,,
563,卷中,能天第十八,埶者其專而在己者也，察者其散而之物者也,,,,,,,,,
564,卷中,能天第十八,物乎物芬芬份份，孰不從一出？至一易，故定審於人，觀變於物,,,,,,,,,
565,卷中,能天第十八,口者所以抒心誠意也，或不能俞受究曉，揚其所謂，或過其實，故行異者相非，道異者相戾,,,,,,,,,
566,卷中,能天第十八,詖辭者革物者也，聖人知其所離，淫辭者因物者也，聖人知其所合，詐辭者沮物者也，聖人知其所飾，遁辭者請物者也，聖人知其所極，正辭者惠物者也，聖人知其所立,,,,,,,,,
567,卷中,能天第十八,立者能效其所可知也，莫能道其所不及,,,,,,,,,
568,卷中,能天第十八,明諭外內，後能定人,,,,,,,,,
569,卷中,能天第十八,一在而不可見，道在而不可專,,,,,,,,,
570,卷中,能天第十八,切譬于淵，其深不測，淩淩乎泳澹波而不竭,,,,,,,,,
571,卷中,能天第十八,彼雖至人，能以練其精神，修其耳目，整飾其身，若合符節，小大曲制，無所遺失，遠近邪直，無所不及,,,,,,,,,
572,卷中,能天第十八,是以德萬人者謂之俊德，千人者謂之豪德，百人者謂之英,,,,,,,,,
573,卷中,能天第十八,故聖者，言之凡也,,,,,,,,,
574,卷中,武靈王第十九,武靈王問龐煥曰：寡人聞飛語流傳曰：百戰而勝，非善之善者也，不戰而勝，善之善者也,,,,,,,,,
575,卷中,武靈王第十九,願聞其解,,,,,,,,,
576,卷中,武靈王第十九,龐煥曰：工者貴無與爭，故大上用計謀，其次因人事，其下戰克,,,,,,,,,
577,卷中,武靈王第十九,用計謀者，熒惑敵國之主，使變更淫俗，哆恭憍恣，而無聖人之數，愛人而與，無功而爵，未勞而賞，喜則釋罪，怒則妄殺，法民而自慎，少人而自至，繁無用，嗜龜占，高義下合意內之人,,,,,,,,,
578,卷中,武靈王第十九,所謂因人事者，結幣帛用貨財閉近人之復其口，使其所謂是者盡非也，所謂非者盡是也，離君之際用忠臣之路,,,,,,,,,
579,卷中,武靈王第十九,所謂戰克者，其國已素破，兵從而攻之，因句踐用此而吳國亡，楚用此而陳蔡舉，三家用此而智氏亡，韓用此而東分,,,,,,,,,
580,卷中,武靈王第十九,今世之言兵也，皆強大者必勝，小弱者必滅，是則小國之君無霸王者，而萬乘之主無破亡也,,,,,,,,,
581,卷中,武靈王第十九,昔夏廣而湯狹，殷大而周小，越弱而吳強，此所謂不戰而勝，善之善者也，此陰經之法，夜行之道，天武之類也,,,,,,,,,
582,卷中,武靈王第十九,今或僵尸百萬，流血千里，而勝未決也，以為功，計之每已不若,,,,,,,,,
583,卷中,武靈王第十九,是故聖人昭然獨思，忻然獨喜,,,,,,,,,
584,卷中,武靈王第十九,若夫耳聞金鼓之聲而希功，目見旌旗之色而希陳，手握兵刃之枋而希戰，出進合鬥而希勝，是襄主之所破亡也,,,,,,,,,
585,卷中,武靈王第十九,武靈慨然歎曰：存亡在身,,,,,,,,,
586,卷中,武靈王第十九,微乎哉，福之所生！寡人聞此，日月有以自觀,,,,,,,,,
587,卷中,武靈王第十九,昔克德者不詭命，得要者其言不眾,,,,,,,,,